<section class="blog-detail">
  <div class="container">
    <div class="blog-detail--wrapper">
      <p>Světová prevalence schizofrenie je 0,5–1,0 %, a incidence 2–4 nových případů na 10 000 obyvatel ročně <a
          href="#literatura1">(1)</a>. </p>
      <p>Účinnější léčba atypickými antipsychotiky, která neovlivňují endokrinologický profil ženy tolik jako
        antipsychotika první generace (jedním z&nbsp;vedlejších nežádoucích účinků antipsychotik je hyperprolaktinemie), a
        postupná deinstitucionalizace psychiatrické péče vedou k&nbsp;rostoucímu počtu těhotenství u žen léčících se
        s&nbsp;psychotickou poruchou. </p>
      <p>Těhotenství není rizikovým faktorem pro rozvoj či exacerbaci psychózy, avšak v&nbsp;poporodním období je riziko
        relapsu u žen se schizofrenií 30 až 40&nbsp;% <a href="#literatura2">(2)</a>. Ženy léčící se s&nbsp;psychotickou poruchou jsou častěji kuřačky, mají
        děti ve vyšším věku a často neplánovaně, pozdě zaznamenají otěhotnění i známky nastávajícího porodu a využívají
        méně gynekologické prenatální péče <a href="#literatura2">(2)</a>. </p>
      <p>Děti matek se schizofrenií mají mírně zvýšené riziko, že se narodí předčasně (RR 1,46; 95% CI 1,19–1,79), s
        nízkou porodní hmotností (RR 1,57; 95% CI 1,36–1,82) a intrauterinní růstovou retardací (RR 1,34; 95% CI
        1,17–1,53) v&nbsp;porovnání s&nbsp;dětmi matek, které se neléčí s&nbsp;psychiatrickým onemocněním <a href="#literatura3">(3)</a>. </p>
      <p>V metaanalýze 63 malých studií a kazuistik, zahrnujících celkem 216 těhotenství u schizofrenních pacientek,
        byla nalezena mírně vyšší relativní rizika pro výskyt porodních komplikací (RR 2,08; 95% CI 1,04–6,14),
        spontánní potrat (RR 2,04; 95% CI 0,88–1,28) a předčasný porod (RR 1,98; 95% CI 0,19–2,79) (32). Ve stejné
        studii bylo také popsáno vyšší souhrnné riziko pro vrozené malformace u novorozence (RR 2,1; 95% CI 1,1–3,8),
        intrauterinní růstovou retardaci (RR 2,16; 95% CI 1,48–3,87) a nižší poporodní skóry dle Apgarové (RR 2,22; 95%
        CI 0,56–8,84). Všechny výsledky v&nbsp;této studii byly kontrolovány na známé rizikové faktory <a href="#literatura2">(2)</a>. </p>
      <p>Informace o bezpečnostním profilu vybraných antipsychotik v&nbsp;těhotenství naleznete <a href="{{ path('app_default_pageAction_forWomen_pregnancy', {'slug':'antipsychotika-a-tehotenstvy'}) }}">zde</a>. </p>
      <p>
        <small> <strong>Upozornění:</strong> Informace zde prezentované nejsou míněny jako náhrada za odborný úsudek
          ošetřujícího lékaře / lékařky. Doporučení ohledně těhotenství a kojení týkající se vaší konkrétní situace
          byste
          měli konzultovat se svým poskytovatelem zdravotní péče. Nezaručujeme ani nepřebíráme žádnou zodpovědnost nebo
          odpovědnost za přesnost nebo úplnost informací na této stránce. </small>
      </p>
      <h3>Literatura: </h3>
      <ol>
        <li id="literatura1">
          McGrath J, Saha S, Chant D, et al. Schizophrenia: a concise overview of incidence, prevalence and mortality. Epidemiol. Rev. 2008; 30: 67–76.
        </li>
        <li id="literatura2">
          Matevosyan NR. Pregnancy and postpartum specifi cs in women with schizophrenia: a meta-study. Arch Gynecol Ob-stet 2011; 283: 141–147
        </li>
        <li id="literatura3">
          Bennedsen BE, Mortensen PB, Olesen VA, et al. Preterm birth and intra-uterine growth retardation among children of women with schizophrenia. Br J Psychiatry. 1999; 175(3): 239–245.
        </li>
      </ol>
    </div>
  </div>
</section>
