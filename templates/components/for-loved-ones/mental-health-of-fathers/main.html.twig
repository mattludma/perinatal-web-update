<section class="blog-detail">
  <div class="container">
    <div class="blog-detail--wrapper">
      <p>V současnosti se od mužů očekává, že budou se svými dětmi trávit mnohem více času, než se očekávalo například od jejich otců. Na druhou stranu informace a podpora, kterou mohou nastávající nebo čerství otcové čerpat, je v ČR velmi limitovaná.</p>
      <p>Narození dítěte je často spojeno se stresem pro celou rodinu. Například páry se často stěhují do nového bydlení, klesají rodinné příjmy a zvyšují se náklady. Jak u ženy, tak i u muže dochází k tzv. přechodu na rodiče. Mění se denní biorytmy, koníčky atd. V prvním roce po narození dítěte je také zkoušeno samotné partnerství obou rodičů, protože ti na sebe nemají tolik času jako dříve a dítě často mění biorytmy celé rodiny.</p>
      <p>V České republice není běžné, aby muž mluvil o svých pocitech, které jako otec zažívá. Je proto často obtížné se se svými obavami někomu svěřovat nebo o nich nahlas mluvit.</p>
      <h2>
        <span class="icon icon--icon-chat-messages-bubble-conversation-color">
          <svg class="icon__svg"><use xlink:href="#icon-chat-messages-bubble-conversation-color"></use></svg>
        </span>
        Vaše pocity
      </h2>
      <p>Někteří muži mohou mít pocit, že musí být ochráncem rodiny a že na psychickou nepohodu nemají právo. Chtějí být své partnerce oporou a nepřidělávat jí starosti vlastními problémy. Anebo jim jejich vlastní problémy a starosti připadají v porovnání s těhotenstvím či porodem malicherné. Je však důležité vědět, že vaše pocity jsou naprosto validní a důležité. Nemusíte se za ně stydět. Naopak je od vás silným krokem, když o nich dokážete mluvit a případně si řeknete o pomoc. Abyste mohl být své partnerce oporou, musíte být sám v duševní pohodě.</p>
      <p>Otci a partneři řeší např. tato témata:</p>
      <ul>
        <li>Pocity odmítání, odsunutí na vedlejší kolej</li>
        <li>Pocity vynechávání z důležitých okamžiků, např. kontrol u lékaře</li>
        <li>Nepochopení, nezvládání změn nálad partnerky či jiných aspektů spojených s těhotenstvím</li>
        <li>Strach o zdraví partnerky a miminka</li>
        <li>Nespokojenost v sexuálním životě</li>
        <li>Hledání rovnováhy mezi osobním a pracovním životem</li>
        <li>Zodpovědnost za živení rodiny</li>
        <li>Smutná nálada, ztráta energie a zájmů – může být příznakem deprese</li>
        <li>Přetrvávající strach, obavy, záchvaty paniky – může být příznakem úzkosti</li>
        <li>Spánková deprivace</li>
        <li>Pocity vyhoření v otcovské roli</li>
      </ul>
      <h2>
        <span class="icon icon--icon-chat-messages-bubble-conversation-color">
          <svg class="icon__svg"><use xlink:href="#icon-chat-messages-bubble-conversation-color"></use></svg>
        </span>
        Poporodní deprese u otců
      </h2>
      <p>Až 10 % mužů zažije od začátku těhotenství partnerky do jednoho roku věku dítěte příznaky depresivní poruchy.  Muži často vyjadřují svoje emoce jinak než ženy. Proto depresi může zažívat muž, u kterého se po narození dítěte více objevuje:</p>
      <ul>
        <li>Vztek</li>
        <li>Pití alkoholu</li>
        <li>Podráždění</li>
        <li>Sociální stažení a přerušení kontaktů s blízkými</li>
        <li>Nespavost</li>
        <li>Vyhýbání se činnostem, které dříve přinášely radost</li>
        <li>Nadměrné pracovní nasazení</li>
      </ul>
      <p>Deprese je řešitelný stav, prvním krokem je o ní mluvit a přiznat si ji, což je obzvlášť v roli otce velmi těžké. Dalším krokem je kontaktování
        <a href="{{ path('app_default_pageAction_forLovedOnes', {'slug':'kam-se-obratit'}) }}">odborné pomoci</a>.</p>
      <h2>
        <span class="icon icon--icon-chat-messages-bubble-conversation-color">
          <svg class="icon__svg"><use xlink:href="#icon-chat-messages-bubble-conversation-color"></use></svg>
        </span>
        Poporodní úzkosti u otců
      </h2>
      <p>Úzkostné poruchy nejsou tolik diskutované a akceptovatelné jako poporodní deprese. Ale i u mužů se mohou v perinatálním období, častěji než v jiných obdobích života, projevit příznaky panické ataky, vtíravých myšlenek, nadměrných obav nebo generalizovaných úzkostí (<a
          href="{{ path('app_default_pageAction_forWomen_postpartum', {'slug':'poporodni-uzkosti'}) }}">více informací</a>).</p>
    </div>
  </div>
</section>
